# Chiroband

Een chiroband wordt meestal gezamelijk uitgevoerd in formatie en dient voornamelijk om iemand te bedanken of om iets te vieren. Doe dit dan ook enkel als er een goede reden is, niet gewoon om de twee dagen.

## Een goede chiroband uitvoeren

Een goede chiroband gebeurt altijd in **3 stappen**:

1. De uitleg
2. De aankondiging
3. De chirobanden en andere kreten

### De uitleg

Eerst legt de leidinggevende (meestal de groepsleider) uit **waarom we een chiroband doen**.
Hij vermeldt ook **hoeveel chirobanden** en/of **andere kreten** we zullen doen.

### De aankondiging

Om te zorgen dat de chiroband(en) mooi syncroon zijn, roept de leidinggevende een verkorte versie van de uitleg.
Bijvoorbeeld: *"Voor de keuken!"*, of *"Voor de jarigen!"*.

### De chirobanden en extra kreten

Vervolgens worden er een of meer chirobanden of extra kreten gedaan, of een combinatie (eerst chirobanden, dan andere kreten).

Andere kreten worden over het algemeen voor speciale gelegenheden gerbuikt, of om een beetje afwisseling te krijgen bij de bedankingen op kamp. De meest gekende voorbeelden zijn: *"B-R-A-V-O, bravo"* of *"B-I-J-Z-ondergoed, bijzonder goed"*.
